---
layout: post
title:  "Ukusebenza kwe NLG system"
subtitle: "Inkcukacha ngokusebenza kwe NLG system ngokutsho kuka Dale noReiter"
date:   2016-05-23 14:35:00
categories: [nlg, isiXhosa]
---


Kudala sincokola ngezinto ezininzi. Sithethe ngamaphepha kwaye
savenza ingxaki esinazo ngaphepha ngaye. Ingxaki kodwa, kuyacaca
ukuba khange siyijonge ncam - siyiphica-phice indlela i-NLG system
eyakhiwa ngayo. Sele siqalile saveza umsebenzi we-corpus ekwakheni
i-NLG system. Enye yezinto esinika uvalo kungazi ncam ukuba yakhiwa
njani i-NLG system. Kulula ukuthetha nge-surface realisation kodwa
kufuneka singawalibali amanye amanyathelo kwi-NLG system.

__Content Determination__

Yinkqubo apho siqondisisa khona ukuba ngawaphi amagama ezinto kunye nomanyano oluzakusetyenziswa kumbhalo wethu. Ungayijonga ngokuba yinkqubo apho kwakhiwa
imiyalezo kusetyenziswa izinto ezinikezwlwe kwi-system yethu ekuqaleni. Imiyalezo
le yakhiwayo ungayijonga ngokuba ingqinelana nee-entities, concepts kunye nee-relations.


__Discourse Planning__

Xa imiyalezo yakhiwe kwi-content determination, kufuneka uyazi ukuba ilandelana
njani. Imibhalo ayizozivakalisi ezilandelanayo nje - kubalulekile ukuba kubeko
ucwangco. Indlela eyenzwa ngayo le nto kukusebenzisa i-data structure engumthi,
imisebe le isezantsi igcina imiyalezo yakhiwe kwi-content determination. Imisebe
le ingaphakathi ibonakalisa ukuzalana phakathi kwemiyalezo.

__Sentence Aggregation__

Umsebenzi walenkqubo kukudibanisa imiyalezo ekwakheni isivakalisi. Akunyanzelekanga ukuba
yenziwe le nkqubo kodwa iyanceda ukuze izivakalisi zikwazi ukufundeka lula.

__Lexicalization__

Le yinkqubo apho kukhethwa amagama azakusetyenziswa kwii-relations kunye nee-domain concepts. EsiNgesini, kumaxesha amaninzi, ungakwazi ukusebenzisa igama elinye xa udilishana nomyalezo othile. Akhona amaxesha apho kufuneka utshintsha-tshintshe amagama asetyenziswayo - ukuze uncede indlela umhlathi lowo afundeke ngcono. I-lexicalization ibalulekile kakhulu xa i-system ye-NLG ikhupha iilwimi ezininzi.


__Referrring expression generation__

Le inkqubo iphantse yafana ne-lexicalization. Umehluko yinto yokuba apha sidilishana nee-domain entities. Yinkqubo apho sinekeza amagama kwii-domain entities. Esingesini, umzekelo, ungasebenzisa igama le domain entity leyo okanye isimaphambili u "it" kwisivakalisi. Ekusebenziseni esi sivakalisi, kubalulekile ukuba ungenzi abantu bangasivi ncam isivakalisi. Yiyo lo nto kubalulekile ukuqwalasela izivakalisi ezigqithileyo.

__Linguistic Realization__

Le yeyona nkqubo ibalulekileyo. Ithatha imiyalezo le sele yenzwe izinto zezinye iinkqubo
ikhuphe imibhalo ehambelana nemithetho yelolwimi idilishana nalo.



Sithethile ngeenkqubo ekumele ukuba zikhona kwi-NLG system ngaye. Indlela ezakhiwa ngayo ezi NLG systems zakhulile. Abantu bayakwazi ukwakha into enye eyenza yonke into. Abantu abaninzi, kodwa, bazohlula buthathu ezingxenye ze-NLG system. (a) Text planning, (b) Sentence planning kunye ne (c) Surface realization. Phambi kokuba sivale, makhe sithathe ixesha ibuze nje izinto
ezimbalwa. Yintoni umsebenzi we-discourse planning, isebenza njani kwaye i-sentence planning ixhomekeke njani kuyo?